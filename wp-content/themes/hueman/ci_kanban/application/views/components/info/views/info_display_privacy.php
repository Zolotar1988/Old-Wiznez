<div class="wrap">

    <div class="block">

        <h3>Personvern</h3>
        Decate.no er et nettsamfunn hvor medlemmene oppretter profiler som kan deles med andre medlemmer av og besøkende (ikke-medlemmer) til Decate.no. For at våre medlemmer skal kunne identifisere hverandre og utvide sitt nettverk av venner, kan medlemmer vise personopplysninger og annen informasjon til andre medlemmer av og besøkende til Decate.no.<br />
        <br />
        Ditt personvern er viktig for oss. For å bedre beskytte personvernet, forklarer vi her vår personverpolitikk og de valgene du kan gjøre for hvordan informasjonen blir innhentet, brukt og kjent. Disse retningslinjene for personvern er tilgjengelig via en lenke nederst på hver side på Decate.no og gjelder for all informasjon innsamlet av Decate. Vi anbefaler at du som oppretter bruker her hos oss er 14 år. Vi i Decate.no oppfordrer foreldre til å snakke med barna om bruk av internett, samt å sette seg inn i nettvett og være enige om grensesetting, både seg imellom og med barnet. En god dialog med barna vil i mange tilfeller slå positivt ut og gjøre at de velger å si ifra hvis de syns noe får en ubehagelig vending fremfor å la være å reagere på noe som kanskje foreldre/voksne burde være involvert i. Vi setter også pris på om foreldre gjennomgår reglementene og dette personvernet med barna/barnet sitt, så man vet hva man har å forholde seg til, og hvordan man best mulig skal gå frem for å håndtere en ufin situasjon best mulig. Du kan alltid komme i kontakt med oss ved å bruke Kontakt oss-skjemaet nederst på siden. Responderingstiden kan variere.<br />
        <br />
        Decate.no samarbeider med Politiet/Kripos for forbygge og kartlegge ulovlige aktiviteter.<br />
        <br />
        <br />
        <h3>Utlevering av personlige opplysninger</h3>
        I tilfeller hvor personlige registrerings-opplysninger, samtalelogger o.l. er relevant for en eventuell anmeldelse eller lignende, er Decate.no fullt villige til å samarbeide og bidra med informasjon til politimyndigheter så fremt vi får tilsendt en begjæring fra politiet. Vi vil også ta forhåndsregler for å beskytte liv, helse og trivsel hos våre medlemmer, besøkende og andre tredjeparter dersom vi har grunn til å tro at noen av disse er i noen slags form for fare. I tilfelle Decate går gjennom en virksomhetsendring for eksempel en fusjon, oppkjøp av et annet selskap, eller salg av hele eller en del av sine aktiva, vil dine personlige opplysninger sannsynligvis være blant de aktiva som overføres. Du erkjenner at slike overføringer kan forekomme, og at erververen av Decate kan fortsette å bruke din personlige informasjon som beskrevet i disse retningslinjene. Med mindre annet er beskrevet i denne personvernerklæringen, vil Decate.no ikke avsløre personlig informasjon til noen tredjepart med mindre vi mener at offentliggjøring er nødvendig for en av følgende grunner: (1) lovpålagt, herunder å svare på en stevning, ransaking eller andre rettslige begjæringer mottatt av Decate.no, (2) å håndheve Decate.nos vilkår for bruk eller for å beskytte våre rettigheter, eller (3) for å beskytte sikkerheten til publikum og medlemmer og besøkende til tjenesten.<br />
        <br />
        <br />
        <h3>Innsamling og bruk av personlig informasjon ved Decate.no</h3>
        Når du registrerer deg hos Decate, oppretter du en profil. Den informasjonen du sender i form av personlig informasjon, kommentarer, meldinger, bilder osv. kan deles med andre medlemmer og besøkende i henhold til personverninnstillingene du velger. Derfor er det viktig at du forstår hvilken informasjon som vises til publikum. Det som beskrives i disse retningslinjene, inkludert eventuelle opplysninger i profil, bilder, åpne grupper, fora og andre aktiviteter er som standard tilgjengelig for allmennheten og ikke bare registrerte medlemmer. Alle innlegg og fildeling gjøres på egen risiko. Administratorer, brukere med Support- og/eller Moderator-verv på Decate.no har til enhver tid rett til å fjerne skadelig innhold, samt diskusjoner, bilder og så videre som bryter med et eller flere av reglementene eller personvernerklæringen til Decate.no. Når du åpner en konto, samler Decate.no identifiserbar informasjon du oppgir (personlig informasjon), inkludert men ikke begrenset til: e-postadresse, brukernavn (som du oppretter), kjønn, bosted og alder. I tillegg, for å hjelpe medlemmene å finne og kommunisere med hverandre, kan du legge inn ekstra opplysninger (profildata), inkludert men ikke begrenset til følgende: sivilstatus og legning gjennom "Profil"-kategorien. I tillegg har du muligheten til å publisere bilder - se eget reglement før opplasting av både avatar/profilbilde og bilder i album. Profiltekst er ikke personlige opplysninger innhentet av Decate.<br />
        <br />
        Dersom du legger inn kontaktinformasjon i din forumprofil, for eksempel informasjon som MSN Messenger, Skype, AOL Instant Messenger (AIM), ICQ, Facebook-adresse eller andre lignende tjenester, blir denne informasjonen tilgjengelig for andre brukere av forumet. Vi anbefaler at de som ønsker å begrense kontakt og muligheten til å kunne la andre kontakte seg, ikke legger ut denne informasjonen i profiltekst, og generelt er forsiktige med å dele identifiserbare opplysninger som hvor du bor, telefonnummer osv.<br />
        <br />
        Vi kan bruke din e-postadresse eller mobilnummer for å svare på dine forespørsler eller sende oppdateringer, reklame eller andre nyheter angående Decate-tjenesten eller våre partnere. Vi bruker også personopplysninger inkludert medlemmers profiler til å vise reklameinnhold som vi tror kan være av interesse eller bruk til et medlem. Vi påtar oss retten til å kunne sende advarsler via. mail til brukeren i særs alovrlige tilfeller hvor kontoen må stenges umiddelbart. Fra tid til annen kan Decate.no kjøre kampanjer, lotterier eller konkurranser på Decate.no. Medlemmer kan bli bedt om å oppgi personlig informasjon som navn, e-postadresse, telefonnummer eller hjemmeadresse, eller å svare på spørsmål for å delta. Hvis du deltar, kan Decate.no samle inn og bruke personlig informasjon til å administrere kampanjen, lotteriet eller konkurransen. Hva slags informasjon som samles inn og hvordan den kan brukes eller utleveres (og til hvem) vil bli gjort tydelig på tidspunktet for innsamling gjennom relevante kampanje-, lotteri- eller konkurranseregler. Decate.no logger også ikke-personlig identifiserende informasjon fra medlemmer og besøkende til nettstedet, inkludert IP-adresse, samlet brukerdata, og type nettleser. Denne informasjonen hjelper oss å administrere nettstedet, spore bruk og forbedre nettstedet og tjenestene. Oppsamlet informasjon kan bli delt med tredjeparter for å tilby mer relevante tjenester og annonser til medlemmer. For eksempel kan vi fortelle en annonsør at X antall individer har besøkt et bestemt område på vår nettside eller at Y antall menn eller Z antall kvinner har fylt ut vårt registreringsskjema. Decate.no registrerer også brukeres IP-adresser i forbindelse med sikkerhet og overvåkning.<br />
        <br />
        Selv om vi vanligvis ikke, og heller ikke påtar oss noen forpliktelse til å gjøre dette, utfører overvåkning av innhold, beskjeder og annen kommunikasjon, kan vi gjøre dette dersom vi mistenker medlemmer for å bruke våre tjenester i strid med vilkårene for bruk eller personvern. Innlegg som vises på den offentlige delen av nettstedet kan bli redigert, slettet eller fjernet i samsvar med vilkårene for bruk.<br />
        <br />
        Medlemmer kommuniserer med hverandre gjennom Decate.no-tjenesten uten å avsløre sine e-postadresser. For å gjøre det lettere å søke etter og finne venner på nettstedet, kan Decates medlemmer søke etter alder, kjønn, sted og legning.<br />
        <br />
        <br />
        <h3>Funksjon: AgeBlock/Alderssperre</h3>
        Vår funksjon AgeBlock er satt inn for å kunne begrense en spesifikk aldersgruppe fra å kunne kontakte deg via profilen din, da aldersspekteret mellom våre brukere vil i særs høy grad variere. AgeBlock slik du selv ønsker under kontoinstillinger.<br />
        <br />
        <br />
        <h3>Melding om endringer</h3>
        Dersom vi beslutter å endre vår personvernpolitikk, vil vi legge ut melding/varsel om dette på websiden, slik at brukerne alltid vil være klar over hvilke endringer er gjort i forhold til hvordan informasjon samles, brukes og vises, og medlemmers fortsatte bruk av Decate.no etter at slik melding er lagt ut vil utgjøre samtykke til endringene i retningslinjene for personvern. Dette gjelder også individuelle reglement på siden, som for bilder, “Ask Me” og lignende.<br />
        <br />
        <br />
        <h3>Cookies/informasjonskapsler</h3>
        En "cookie" er en liten bit med informasjon/tekst som sendes av en web-server og lagres i brukerens nettleser, slik at det kan leses tilbake fra den nettleseren ved senere besøk til nettstedet. Decate.no bruker cookies til å lagre besøkendes preferanser og registrere informasjon om økten. Cookies/informasjonskapsler hjelper oss å tilpasse kommunikasjon, reklame, og innholdet på websiden i henhold til type nettleser og brukerprofiler. Du vil kanskje kunne konfigurere nettleseren til å godta eller forkaste alle eller noen cookies, eller til å varsle deg når en cookie er satt. Cookies/informasjonskapsler må være aktivert for å få tilgang til de fleste funksjoner på nettstedet. Hver nettleser er forskjellig, så se "Hjelp"-menyen i nettleseren din for å lære hvordan du endrer innstillingene for informasjonskapsler.<br />
        <br />
        <br />
        <h3>Lenker</h3>
        Decate.no inneholder lenker til andre nettsteder. Decate.no er ikke ansvarlig for retningslinjer for personvern og/eller praksis på andre nettsteder. Decates personvernerklæring regulerer bare retningslinjer og praksis for nettstedet Decate.no.<br />
        <br />
        <br />
        <h3>Sikkerhet</h3>
        Decate.no tar fysiske og elektroniske forholdsregler for å beskytte personlig informasjon om medlemmer lagret i vår database, og vi begrenser tilgangen til medlemsinformasjon til de ansatte som trenger tilgang til den for å utføre jobben sin (kundeservice og teknisk personell).<br />
        <br />
        Decate.no krypterer passord for å øke sikkerheten for medlemmene. Det er ditt ansvar å beskytte passordet ditt. Vi anbefaler at du benytter et passord som inneholder en variasjon av tall og store/små bokstaver, da det også er vanskeligere å “gjette” seg til. Med passordet ditt kan alle få tilgang til kontoen din, inkludert alle sendte og mottatte meldinger. Du bør også ta forholdsregler for å beskytte e-postkontoen din siden alle kan be om at passordet blir sendt til din e-postadresse. Dersom du lar noen andre bruke eller kontrollere din e-postkonto vil personen også kunne få tilgang til din Decatekonto. For å ytterligere beskytte din brukerkonto på Decate, bør du ikke bruke "Husk meg" funksjonen eller la nettleseren huske dine opplysninger på offentlige eller delte datamaskiner.<br />
        <br />
        Selv om vi iverksetter tiltak for å forsøke å ivareta din personlige informasjon og ditt personvern, kan vi ikke garantere absolutt beskyttelse av personopplysninger dersom du frivillig eller uforvarende deler dine sider og informasjon med en uvedkommende tredjepart, eller som en følge av uforutsette hendelser utenfor vår kontroll, for eksempel ved maskinvare- eller programvarefeil som kan kompromittere sikkerheten. Husk også å logge ut profilen din etter bruk av offentlige datamaskiner, som på bibliotek og lignende.<br />
        <br />
        Decate vil aldri spørre etter passordet ditt. Hvis du opplever at noen ber deg om dette er det et forsøk på å lure til seg passordet ditt. Disse skal rapporteres inn på lik linje med brudd på reglementet, da disse utgjør en trussel for brukerne av nettsiden.<br />
        <br />
        <br />
        <h3>Tilgang til personlig informasjon</h3>
        Som angitt nedenfor, tillater Decate anmodninger om tilgang til og gjennomgang av personlige opplysninger innhentet av Decate om enkeltpersoner. Et individ kan be om å få tilgang til og/eller oppdatere personlig informasjon samlet inn om dem ved Decate ved å sende en e-post forespørsel til Decate.no. Decate forbeholder seg retten til ikke å endre noen personlige opplysninger. Et individ kan også be om at Decate sletter et individs personopplysninger fra Decates databaser. Men på grunn av tekniske begrensninger og det faktum at Decate sikkerhetskopierer sine systemer, kan personlig informasjon fortsatt ligge i Decates systemer etter sletting. Enkeltpersoner bør derfor ikke forvente at deres personopplysninger ville bli fullstendig fjernet fra Decates systemer som svar på en akseptert forespørsel om sletting.<br />
        <br />
        <br />
        <h3>Decate forbeholder seg retten til å avslå tilgang til personopplysninger der opplysningene:</h3>
        1. Vil avsløre personlig informasjon om en annen person eller en avdød person;<br />
        <br />
        2. Ikke er samlet inn av Decate;<br />
        <br />
        3. Vil utlevere konfidensiell forretningsinformasjon som kan skade Decate eller konkurranseevnen til en tredjepart;<br />
        <br />
        4. Berøres av taushetsplikt;<br />
        <br />
        5. med rimelighet kunne resultere i:<br />
        <br />
        a. alvorlig emosjonell skade på person eller<br />
        <br />
        b. alvorlig legemsbeskadigelse;<br />
        <br />
        6. Kan skade eller forstyrre politiets aktiviteter eller andre undersøkende eller regulerende funksjoner som utføres av en part hjemlet i lov til å utføre slike funksjoner;<br />
        <br />
        7. Er vanskelige å finne og/eller byrden eller kostnaden ved å utføre oppgaven ville være uforholdsmessig i forhold til oppgavens natur eller verdien av informasjonen, eller<br />
        <br />
        8. Ikke eksisterer, ikke befinner seg på, eller ikke blir funnet av Decate.<br />
        <br />
        Dersom opplysningene ikke skal, eller ikke kan utleveres, vil det bli gitt en begrunnelse for avslaget. Dersom en bruker av en eller flere grunner skulle bli utestengt/miste tilgang til profilen sin, vil Decate.no i ettertid kunne si nei til henvendelser hvor man ønsker å få profilen fullstendig slettet - dette for å ivareta brukernes sikkerhet og vår rett til å holde uønskede brukere ute, ved å kunne gjøre det umulig å registrere en ny profil på samme informasjon. Når du velger å slette profilen din, vil det gå 60 dager før profilen forsvinner helt. Det gjøres på denne måten for at det skal være lettvindt for våre brukere å returnere uten å måtte registrere profilen helt på nytt uten å lage en ny konto dersom man skulle ombestemme seg. Vi kan slette profiler på oppfordring fra brukeren umiddelbart dersom vi blir kontaktet og bedt om det, så fremt profilen ikke allerede er utestengt. Vi oppfordrer brukere som i utgangpunktet tenker å ikke logge inn igjen etter å ha valgt å slette kontoen, om å fjerne alt av bilder i album, profiltekst og annen informasjon som ligger tilgjengelig for andre brukere.<br />
        <br />
        Når informasjon vil bli utlevert, vil Decate bestrebe seg på å levere den aktuelle informasjonen innen rimelig tid og senest 60 dager etter anmodningen. Decate vil ikke svare på repeterende eller irriterende anmodninger om tilgang. Ved avgjørelsen av om en anmodning er repeterende eller irriterende, vil vi vurdere faktorer som hvor ofte den forespurte informasjonen er oppdatert, formålet informasjonen blir brukt til, og hvilke opplysninger det gjelder. I tilfeller hvor henvendelsene er besvarte og det ikke finnes tvil rundt at Decate.no har tatt og gitt en klar avgjørelse på saken, kan Decate.no velge å se vekk ifra henvendelsen.<br />
        <br />
        For å sikre oss mot falske anmodninger om tilgang, vil Decate kreve tilstrekkelig informasjon til at vi kan bekrefte identiteten til personen som kommer med forespørselen, før det gis tilgang eller foretas korrigeringer.<br />
        <br />
    </div>
</div>